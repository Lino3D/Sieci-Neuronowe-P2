Akt pierwszy 

Scena I
Książę Kirkor przybywa do leśnej chaty pustelnika. Poszukuje żony i chce się poradzić starca w sprawie wyboru. Pustelnik okazuje się usuniętym z tronu królem Popielem III. Starzec wyjawia Kirkorowi kim jest naprawdę i oznajmia, że jest w posiadaniu prawdziwej korony, która zapewnia pomyślne rządy. Kirkor zdeklarował się, że kiedy przyjdzie odpowiednia pora stanie w walce po stronie Popiela. Na razie jednak myśli tylko o ułożeniu sobie życia z kobietą, którą pokocha. Popiel radzi mu, aby szukał właściwej kobiety wśród ludu, gdyż tylko taka narzeczona zapewni mu  szczęście, ale również przychylność poddanych. 

Scena II
Nimfa Goplana, mieszkająca w jeziorze Gopło, pała uczuciem do Grabca, śmiertelnika. Za wszelką cenę stara się zdobyć jego miłość, ale młodzieniec nie odwzajemnia uczucia, gdyż kocha Balladynę. Goplana zazdrosna o względy Grabca postanawia przerwać romans pary. Towarzyszące jej duszki Chochlik i Skierka mają spełnić dwa zadania – przeszkodzić Balladynie w spotkaniu z Grabcem i doprowadzić Kirkora do chaty wdowy, z którą mieszkają dwie piękne córki.

Scena III
Książę za sprawką duszków trafia do domu starej matki i jej dwóch córek: Aliny i Balladyny. Kirkor zachwyca się obiema dziewczynami. Był przekonany, że jedna z nich na pewno zostanie jego żoną. Niestety nie wie, którą wybrać. Skierka podsunęła wdowie pomysł, aby urządzić konkurs polegający na zbieraniu malin. Dziewczyna, której prędzej uda się uzbierać pełen dzban owoców, zostanie żoną Kirkora. Następnego dnia, z samego rana odbywa się konkurs.


Akt drugi

Scena I
Chochlik stara się przeszkodzić Grabcowi, by ten nie mógł trafi do domu. Strapiony błąkaniem się po lesie zasypia na trawie. Goplana, która odnajduje ich obu wpada we wściekłość. Dowiaduje się, że mimo przeszkód Grabiec spotkał się
w nocy z Balladyną. Wtedy zmienia Grabca w wierzbę, a Chochlika karci. 
Rankiem rozpoczyna się konkurs w zbieraniu malin. Alina szybko uporała się z zadaniem. Kiedy wraca do domu, spotyka na drodze Balladynę. Siostra nie zebrała ani jednej maliny. Widząc zwycięstwo Aliny, Balladyna postanawia zabić siostrę. Świadkiem zbrodni jest przemieniony w drzewo Grabiec. Po zbrodniczym czynie Balladyna zabiera dzban malin, ale na jej czole pojawia się plama. 

Scena II
Na wynik konkursu oczekują wdowa i Kirkor. Widzą, że z lasu wraca Balladyna z pełnym dzbanem leśnych owoców. Na pytanie matki, gdzie podziała się siostra, Balladyna kłamie, że ucieka z jakimś „obdartym młokosem”. Wdowa jest zrozpaczona takim zachowaniem Aliny. Cieszy się jednak, że przynajmniej jedna z córek ułoży sobie życie. Balladyna, naznaczona plamą na czole nie do zmycia, wychodzi za mąż za Kirkora.


Akt trzeci

Scena I
Zbrodnia Balladyny odbija się na jej dalszym życiu. Płonie chata wdowy. Do Grabiec zamienionego w drzewo docierają informacje o ślubie ukochanej z Kirkorem.

Scena II
Kirkor zostaje wezwany na wojnę. Opuszcza zamek i młodą żonę. Balladyna postanawia zdobyć więcej władzy i rozpoczyna swoje dyktatorskie rządy. Nie przyznaje się do swoich dawnych znajomych, chcąc ukryć swoje pochodzenia. Wypędza dawnych znajomych, gdy ci przychodzą ją odwiedzić.  

Scena III
Kirkor zamierza sprawdzić lojalność żony. Wysyła do niej, za namową Pustelnika, zapieczętowaną skrzynię, której nie może otworzyć.
Balladynie przeszkadza coraz bardziej plama na czole. Udaje się do Pustelnika z prośbą o pomoc. Pustelnik wyjaśnia Balladynie, że moc uleczenia posiada jedynie Alina. Proponuje wskrzeszenie za pomocą czarów zamordowanej siostry. Balladyna nie godzi się i ucieka.

Scena IV
Goplana cały czas stara się o miłość Grabca. Wkłada mu nawet na
głowę odnalezioną w lesie koronę Popiela i obiecuje panowanie nad Dzwonkami i całą przyrodą. Grabiec snuje plany.

Scena V
Rozmowę Balladyny z Pustelnikiem podsłuchał Kostyn. Od tego czasu staje się sprzymierzeńcem złej władczyni, jej doradcą i powiernikiem. Na zamku pojawia się posłaniec od Kirkora. Kostyn sugeruje, że może on wiedzieć o jej zbrodni. Postanawiają pozbyć się posłańca.


Akt czwarty

Scena I
Kirkor urządza na zamku ucztę. Nagle pojawia się na niej nieproszony gość – matka Balladyny.  Wdowa jest spragniona i głodna, gdyż przez wiele miesięcy była zamknięta w zamku. Córka wypiera się własnej matki, którą zamknęła i odcięła od świata. Wyrzuca staruszkę z zamku. 
Okazuje się, że Kirkor pokonał Popiela IV, ale chce przejąć władzę. Królem ma zostać osoba, która posiada prawdziwą królewską koronę. 

Scena II
Kirkor opuszcza nadgoplańską krainę. Udaje się w poszukiwanie skradzionej korony, którą przyrzeka oddać Popielowi III. Dociera aż do Gniezna, nie wiedząc, że posiada ją Grabiec. 
W międzyczasie, do chatki pustelnika dociera matka Balladyny. Kobieta żali się na swój los. Pustelnik informuje wdowę, że zaraz po odzyskaniu tronu Balladyna zostanie ukarana na swoje zbrodnie. 

Scena III
Duszki, Skierka i Chochlik planują w zamku Kirkora, co będą robić w burzową noc. Chochlik chce zabawić na przyjęciu u jednookiego puchacza. Skierka zamierza nakarmić starą matkę bociana. Ptak panicznie boi się burzy.

Scena IV
Balladyna planuje kolejną zbrodnię. Ma zamiar zabić Grabca i odebrać mu koronę.

Scena V
Kostryn spotyka Balladynę tuż po dokonaniu przez nią zbrodni. Razem wykradają koronę i postanawiają, co dalej czynić. Ustalają, że trzeba zabić Kirkora, który może szybko odkryć prawdę. Balladyna chce również pozbyć się Pustelnika.


Akt piąty

Scena I
Goplana jest przygnębiona rozwojem sytuacji, którą sama sprowokowała. Jedne czego chciała to pozyskać miłość Grabca, a doprowadziła do tragedii. Postanawia opuścić jezioro i krainę.

Scena II
Kirkor jest bliski zwycięstwa. Wysyła swoich posłańców do Popiela III, aby podzielić się z nim radosnymi nowinami. Posłańcy odkrywają, że pustelnik został powieszony za chatą. 

Scena III
Balladyna i Kostryn szykują się do walki z Kirkorem. Część przekupionych żołnierzy przechodzi na stronę zbrodniarzy. Kirkor zostaje pokonany i zabity. Do nowych dowódców przychodzą posłańcy z chlebem i solą. Balladyna zamierza pozbyć się Kostryna – ostatniego świadka jej wszystkich zbrodni. Podaje mu nasączony trucizną kawałek bochenka chleba.

Scena IV
Nowy król przed koronacją musi skazać wszystkich zbrodniarzy. Pojawiają się kolejni oskarżyciele. Lekarz oznajmujący, że Kostryn został otruty, żąda skazania winnego. Przed obliczem Balladyny pojawił się też Filon, który odnalazł w lesie ciało Aliny. Był w niej zakochany, dlatego żąda, aby ukarano zabójcę. Ostatnia staje przed Balladyną jej matka. Żali się na wyrodną córkę, której imienia nie chce wyjawić, bo wie, że córka zostanie skazana na śmierć. Staruszka umiera nie wyjawiając tajemnicy imienia. Balladynie wydaje się, że nikt nie może jej skazać za popełnione zbrodnie. Nie chce wzbudzać podejrzeń, dlatego wydaje trzykrotnie wyrok śmierci. Wyroki mają zostać wykonane na trucicielu Kostryna, zabójcy Aliny i wyrodnej córce. Balladyna nie wiem, że tym samym skazuje po trzykroć siebie na śmierć. 
Balladyna nie cieszyła się zbyt długo. Siły wyższe zawsze dokonują wyroków na zbrodniarzach. Podczas koronacji Balladyna zostaje rażona piorunem.